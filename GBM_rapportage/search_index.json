[["index.html", "Rapportage gewasbeschermingsmiddelen HHSK Inleiding", " Rapportage gewasbeschermingsmiddelen HHSK 20 september 2024 Inleiding Deze rapportage geeft een overzicht van de metingen van gewasbeschermingsmiddelen in het gebied van HHSK. Gewasbeschermingsmiddelen, ook wel bekend als bestrijdingsmiddelen, zijn giftige stoffen die meestal bedoeld zijn om landbouwgewassen te beschermen tegen schade en ziektes. Als deze stoffen in het water terecht komen kunnen ze echter schadelijk zijn voor het leven onder water. In het water zijn meestal veel verschillende stoffen tegelijk aanwezig. Hierdoor is het mogelijk dat er een schadelijk effect optreedt terwijl de stoffen wel aan de normen voldoen. Daarom wordt er naar gestreefd dat deze milieuvreemde stoffen niet in het oppervlaktewater terecht komen. Er komen steeds nieuwe gewasbeschermingsmiddelen op de markt en ook worden er nieuwe meettechnieken ontwikkeld. Het meetpakket van gewasbeschermingsmiddelen verandert hierdoor soms een beetje. Het grootste deel van het meetpakket is echter sinds 2009 ongewijzigd. Het meetpakket bestaat uit ruim 200 verschillende stoffen. Het meetnet voor gewasbeschermingsmiddelen is toegespitst op de gebieden waar deze stoffen naar verwachting gebruikt worden. De nadruk van het meetnet ligt daarom op het glastuinbouwgebied1. In de rapportage is een kaart opgenomen waarop de ligging van de meetpunten is te zien. In Hoofdstuk 1 Recente metingen worden de resultaten van de meeste recente metingen getoond, deze zijn minder dan 3 maanden oud. In Hoofdstuk 2 Laatste 12 maanden worden de resultaten van de afgelopen jaar getoond. Deze resultaten zijn ook getoetst aan de geldende normen. In Hoofdstuk 3 Laatste 10 jaar wordt de ontwikkeling van de afgelopen 10 jaar in beeld gebracht. In 2020 is er een gebiedsbrede screening uitgevoerd om controleren of deze verwachting juist is. Uit de screening blijkt dat gewasbeschermingsmiddelen vooral in het glastuinbouwgebied worden aangetroffen. In de Krimpenerwaard werden vrijwel geen gewasbeschermingsmiddelen aangetroffen. "],["leeswijzer.html", "Leeswijzer", " Leeswijzer Deze rapportage kan op verschillende digitale apparaten worden gelezen, maar de rapportage wordt het beste weergegeven op een groot scherm. Navigatie Met de pijltjestoetsen kan door de rapportage worden gebladerd. Met de toets [S] kan de inhoudsopgave aan de zijkant worden verborgen of getoond. Met de toets [F] kan in de rapportage worden gezocht. In de menubalk (zie onderstaand screenshot) aan de bovenzijde kunnen een aantal instellingen worden gewijzigd2. Screenshot van de menubalk Interactiviteit Diverse kaarten en grafieken zijn interactief. Als dit het geval is dan wordt dit aangegeven in de tekst bij het figuur. Door met de muis over de figuren bewegen of te klikken wordt meer informatie getoond. HOME Deze menubalk is op sommige mobiele apparaten in sommige browsers niet zichtbaar hoewel de balk er wel is. De functionaliteit kan wel gebruikt worden door linksboven op het scherm te tikken. "],["recent.html", "Hoofdstuk 1 Recente metingen 1.1 Hoeveel stoffen in het water? 1.2 Hoe schadelijk zijn de stoffen? 1.3 Meest voorkomende stoffen 1.4 Individuele metingen", " Hoofdstuk 1 Recente metingen Dit hoofdstuk geeft een overzicht van de meest recente metingen van gewasbeschermingsmiddelen. Van elke onderzochte locatie zijn de metingen van het meest recente monster meegenomen3. De metingen zijn gedaan in de periode van 10 juli 2024 tot 29 augustus 2024. Op de onderstaande interactieve kaart is te zien op welke locatie recente metingen zijn uitgevoerd. Naar deze locaties wordt in onderstaande figuur soms verwezen. Figuur 1.1: Kaart met de ligging van de meetpunten (interactief) 1.1 Hoeveel stoffen in het water? Er zijn in de laatste 3 maanden 10 meetpunten onderzocht op gewasbeschermingsmiddelen. In de onderstaande figuur is te zien hoeveel stoffen er per meetpunt in het water zijn aangetroffen. Ook is te zien hoeveel stoffen er boven de normwaarde zijn aangetroffen4. Op de interactieve kaart is de locatie van elk meetpunt weergegeven. Figuur 1.2: Het aantal aangetroffen en overschrijdende gewasbeschermingsmiddelen per locatie. 1.2 Hoe schadelijk zijn de stoffen? Van veel gewasbeschermingsmiddelen is onderzocht bij welke concentratie ze schadelijk zijn voor planten en dieren. De schadelijkheid van een stof kan worden uitgedrukt als het fractie soorten die aangetast zou kunnen worden (PAF - potentieel aangetaste fractie). Ook kan het gezamenlijke schadelijke effect van alle aanwezige stoffen uitgerekend worden (msPAF).5 Een msPAF van 10% betekent dat 1 op de 10 soorten aangetast wordt door de aanwezige gewasbeschermingsmiddelen. In de onderstaande figuur is te zien welk percentage van alle soorten aangetast zou kunnen worden door de aangetroffen gewasbeschermingsmiddelen. In de figuur is onderscheid gemaakt tussen welk percentage soorten acute schadelijke effecten ondervind en welke percentage soorten chronische effecten ondervindt. Figuur 1.3: De schadelijkheid van alle aangetroffen gewasbeschermingsmiddelen per locatie. Een acute waarde van meer dan 0,5% wordt beschouwd als een hoge toxiciteit. Een acute waarde boven de 10% als een zeer hoge toxiciteit. 1.3 Meest voorkomende stoffen Er zijn in de meest recente monsters 44 verschillende gewasbeschermingsmiddelen aangetroffen. In de onderstaande figuur is te zien welke stoffen het meest worden aangetroffen. Ook is te zien hoe vaak de betreffende stof boven de normwaarde is aangetroffen. Figuur 1.4: Het aantal keer dat een gewasbeschermingsmiddel (boven de norm) is aangetroffen 1.4 Individuele metingen In de onderstaande tabel zijn alle metingen van recent aangetroffen gewasbeschermingsmiddelen weergegeven. In de kolom overschrijdingsfactor is de verhouding tussen de meetwaarde en de norm weergegeven.6 In de kolommen PAF (acuut) en PAF (chronisch) wordt het percentage van mogelijk aangetaste soorten weergegeven. Als de meetwaarde boven de norm komt of als één van de PAF-waarden groter is dan 0,5% dan zijn de waarden roodgekleurd. Figuur 1.5: Ernst van het effect van de aanwezige stoffen (interactief)N.B. Niet voor iedere stof is een norm of PAF-waarde beschikbaar. HOME Alleen metingen die minder dan 3 maanden geleden gedaan zijn worden getoond. In de figuren wordt soms getoond welk deel van de metingen boven de normwaarde uitkomt. Een overschrijding van de normwaarde is een indicatie dat deze meting schadelijk kan zijn voor het waterleven. Dit is echter geen formele normoverschrijding omdat normoverschrijdingen alleen per kalenderjaar kunnen worden bepaald. Een meer uitgebreide toelichting op de PAF en de msPAF zijn te vinden in het RIVM-rapport Potentieel Aangetaste Fractie (PAF) als maatlat voor toxische druk op ecosystemen. Een voorbeeld: Als de overschrijdingsfactor 2 is, dan betekent dat dat de gemeten waarde 2 keer zo hoog is als de norm. Bij waarden die kleiner zijn dan 1 (niet in de tabel opgenomen) is er geen overschrijding van de normwaarde. "],["jaar.html", "Hoofdstuk 2 Laatste 12 maanden 2.1 Schadelijkheid per locatie 2.2 Per monster 2.3 Toetsing 2.4 Hoe vaak worden stoffen aangetroffen?", " Hoofdstuk 2 Laatste 12 maanden Dit hoofdstuk geeft een overzicht van de gewasbeschermingsmiddelen in de afgelopen 12 maanden. Op de onderstaande interactieve kaart is te zien op welke locatie in de laatste 12 maanden metingen zijn uitgevoerd. Figuur 2.1: Kaart met de ligging van de meetpunten (interactief) 2.1 Schadelijkheid per locatie Van veel gewasbeschermingsmiddelen is onderzocht bij welke concentratie ze schadelijk zijn voor planten en dieren. De schadelijkheid van een stof kan worden uitgedrukt als het fractie soorten die aangetast zou kunnen worden (PAF - potentieel aangetaste fractie). Ook kan het gezamenlijke schadelijke effect van alle aanwezige stoffen uitgerekend worden (msPAF).7 Een msPAF van 10% betekent dat 1 op de 10 soorten aangetast wordt door de aanwezige gewasbeschermingsmiddelen. In de onderstaande figuur is per locatie te zien welk percentage van alle soorten aangetast zou kunnen worden door de aangetroffen gewasbeschermingsmiddelen. In de figuur is onderscheid gemaakt tussen welk percentage soorten acute schadelijke effecten ondervind en welke percentage soorten chronische effecten ondervindt. Figuur 2.2: Schadelijkheid van de aangetroffen gewasbeschermingsmiddelen in de laatste 12 maanden 2.2 Per monster In de onderstaande figuur wordt een overzicht gegeven van het aantal aangetroffen en overschrijdende stoffen per meetlocatie. Figuur 2.3: Aantal aangetroffen en overschrijdende stoffen in de laatste 12 maanden 2.3 Toetsing Gewasbeschermingsmiddelen worden normaal gesproken getoetst per kalenderjaar. Dit heeft echter als nadeel dat er maar eens per jaar een toetsing uitgevoerd kan worden. In dit hoofdstuk zijn de metingen van de afgelopen 12 maanden (september 2023 tot en met augustus 2024) gebruikt. Deze periode beslaat precies een jaar: hierdoor is het mogelijk om een toetsing over deze periode uit te voeren. 2.3.1 Per meetpunt Er zijn in de afgelopen 12 maanden 10 locaties die aan de normen kunnen worden getoetst. In figuur 2.4 is per locatie te zien hoeveel stoffen de norm hebben overschreden. In 2.5 is te zien hoe groot de totale overschrijding is als per locatie de individuele normoverschrijdingen bij elkaar worden opgeteld. Figuur 2.4: Het aantal stoffen per meetpunt dat in de laatste 12 maanden is aangetroffen of de norm overschrijdt. Figuur 2.5: De opgetelde normoverschrijding per meetpunt in de laatste 12 maanden. 2.3.2 Per stof In figuur 2.6 is het aantal locaties te zien waar een stof normoverschrijdend is aangetroffen. In de tabel daaronder (figuur 2.7) is per stof weergegeven in welke mate deze de norm overschrijdt. Figuur 2.6: Het aantal locaties waar een stof de norm overschrijdt. Figuur 2.7: Overschrijdingen per stof (interactief) 2.4 Hoe vaak worden stoffen aangetroffen? Niet elk gewasbeschermingsmiddel wordt even vaak aangetroffen. Sommige stoffen zijn in vrijwel ieder monster aanwezig terwijl andere slechts incidenteel worden aangetroffen. In onderstaande tabel is van iedere gemeten stof te zien hoe vaak deze (boven de normwaarde) wordt aangetroffen. Figuur 2.8: Het aantal keer dat een stof is aangetroffen in de laatste 12 maanden (interactief) HOME Een meer uitgebreide toelichting op de PAF en de msPAF zijn te vinden in het RIVM-rapport Potentieel Aangetaste Fractie (PAF) als maatlat voor toxische druk op ecosystemen. "],["decade.html", "Hoofdstuk 3 Laatste 10 jaar 3.1 Hoeveel stoffen in het water? 3.2 Hoe schadelijk zijn de stoffen? 3.3 Hoeveel normoverschrijdende stoffen? 3.4 Hoeveel normoverschrijdingen", " Hoofdstuk 3 Laatste 10 jaar Dit hoofdstuk geeft een overzicht van de ontwikkeling van de gewasbeschermingsmiddelen in de periode 2014 tot en met 2024 (de laatste 10 jaar).8 3.1 Hoeveel stoffen in het water? In de onderstaande figuur is te zien hoeveel stoffen er in de laatste 10 jaar gemiddeld in het water wordt aangetroffen. Figuur 3.1: Het aantal verschillende gewasbeschermingsmiddelen dat in een gemiddeld monster wordt aangetroffen en hoeveel stoffen gemiddeld boven de grens van de norm worden gemeten. 3.2 Hoe schadelijk zijn de stoffen? Van veel gewasbeschermingsmiddelen is onderzocht bij welke concentratie ze schadelijk zijn voor planten en dieren. De schadelijkheid van een stof kan worden uitgedrukt als het fractie soorten die aangetast zou kunnen worden (PAF - potentieel aangetaste fractie). Ook kan het gezamenlijke schadelijke effect van alle aanwezige stoffen uitgerekend worden (msPAF).9 Een msPAF van 10% betekent dat 1 op de 10 soorten aangetast wordt door de aanwezige gewasbeschermingsmiddelen.10 In de onderstaande figuren is per locatie te zien welk percentage van alle soorten aangetast zou kunnen worden door de aangetroffen gewasbeschermingsmiddelen. In de figuren is onderscheid gemaakt tussen welk percentage soorten acute schadelijke effecten ondervind en welke percentage soorten chronische effecten ondervindt. Figuur 3.2: Welk aandeel van de soorten kan acute schade ondervinden van de aanwezige gewasbeschermingsmiddelen? Elke punt is een monster. De horizontale lijnen corresponderen met de KRW-indeling: de grens tussen slecht en ontoereikend (1 op de 10) en de grens tussen ontoereikend en matig (1 op de 200). Figuur 3.3: Welk aandeel van de soorten kan chronische schade ondervinden van de aanwezige gewasbeschermingsmiddelen? Elke punt is een monster. De horizontale lijnen corresponderen met de KRW-beoordeling: de grens tussen goed en lagere klassen (1 op de 20) en de grens tussen goed en zeer goed (1 op de 200). 3.3 Hoeveel normoverschrijdende stoffen? In de onderstaande figuur is te zien hoeveel verschillende stoffen er jaarlijks worden aangetroffen en hoeveel van deze stoffen op een of meer locaties normoverschrijdend zijn aangetroffen. Figuur 3.4: Het aantal verschillende normoverschrijdende en niet-normoverschrijdende gewasbeschermingsmiddelen dat wordt aangetroffen. 3.4 Hoeveel normoverschrijdingen In de onderstaande figuur is weergegeven hoeveel normoverschrijdingen er jaarlijkse zijn geconstateerd per type landgebruik. De kans om een normoverschrijding te constateren is groter als er meer wordt gemeten (meer locaties of meer stoffen). Daarom is het aantal normoverschrijdingen in onderstaande figuur uitgedrukt als het percentage van alle toetsingen die er zijn uitgevoerd. Figuur 3.5: Het percentage van alle toetsingen waar een overschrijding wordt geconstateerd per type landgebruik. HOME Er zijn in de afgelopen 10 jaar kleine wijzigingen geweest in het meetnet voor gewasbeschermingsmiddelen. Er zijn bijvoorbeeld enkele nieuwe gewasbeschermingsmiddelen toegevoegd aan het meetpakket of er wordt op een andere plek gemeten. Dit kan de getoonde resultaten enigszins vertekenen. Een meer uitgebreide toelichting op de PAF en de msPAF zijn te vinden in het RIVM-rapport Potentieel Aangetaste Fractie (PAF) als maatlat voor toxische druk op ecosystemen. Vanuit de Kennisimpuls Waterkwaliteit (KIWK) is een relatie gelegd tussen de toxiciteit en de ecologische toestandsbeoordeling van de KRW. - Als meer dan 1 op de 10 soorten acute effecten ondervinden correspondeert dat met een slechte toestand. - Als meer dan 1 op de 200 soorten acute effecten ondervinden correspondeert dat met een ontereikende toestand. - Als minder dan 1 op de 200 soorten acute effecten ondervindt, maar meer dan 1 op de 20 chronische effecten correspondeert dat met een matig toestand. - Voor een goede toestand moet minder dan 1 op de 20 soorten chronische effecten ondervinden. - Voor een zeer goede toestand moet minder dan 1 op de 200 soorten chronische effecten ondervinden. "],["metingen-boven-de-norm-laatste-jaar.html", "A Metingen boven de norm laatste jaar", " A Metingen boven de norm laatste jaar In de onderstaande tabel is een overzicht weergegeven van alle metingen die in de laatste 12 maanden boven de normwaarde zijn aangetroffen. "],["normoverschrijdingen-laatste-10-jaar.html", "B Normoverschrijdingen laatste 10 jaar", " B Normoverschrijdingen laatste 10 jaar In de onderstaande tabel wordt een overzicht gegeven van alle stoffen die bij de toetsing de norm overschrijden in de laatste 10 jaar. Figuur B.1: Tabel met alle overschrijdingsfactoren (#fig:bijlage-aantal-overschrijdingen-loc, )Tabel met aantal normoverschrijdingen "],["aantal-stoffen-en-meetpunten-per-jaar.html", "C Aantal stoffen en meetpunten per jaar", " C Aantal stoffen en meetpunten per jaar In de loop van de tijd treden er soms veranderingen op in het meetnet voor gewasbeschermingsmiddelen. In deze bijlage is een overzicht opgenomen van welke stoffen en welke meetpunten er in welk jaar zijn gemeten. Figuur C.1: Tabel met het aantal meetlocaties per stof per jaar (#fig:bijlage-tabel-meetpunten, )Tabel met het aantal gemeten stoffen per meetlocaties per jaar "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
