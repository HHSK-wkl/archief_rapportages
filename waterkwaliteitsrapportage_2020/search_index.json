[
["index.html", "Waterkwaliteitsrapportage 2020 Inleiding", " Waterkwaliteitsrapportage 2020 Inleiding Deze waterkwaliteitsrapportage beschrijft de waterkwaliteit in het gebied van het hoogheemraadschap van Schieland en de Krimpenerwaard. In deze rapportage worden de toestand en de ontwikkelingen van het watersysteem op hoofdlijnen in beeld te gebracht. In hoofdstuk 1 Toestand waterkwaliteit - waterplanten wordt een algemene beschrijving gegeven van de toestand van het beheergebied aan de hand van waterplanten. In hoofdstuk 2 Ecologisch doelbereik wordt ingegaan op de ecologische doelen van de KRW-waterlichamen en de mate waarin deze doelen bereikt worden. In hoofdstuk 3 Zwemwater wordt de zwemwaterkwaliteit van de officiële zwemwaterlocaties besproken. In hoofdstuk 4 Nutriënten worden de toestand en ontwikkelingen van fosfaat en stikstof per type landgebruik beschreven. In hoofdstuk 5 Gewasbeschermingsmiddelen wordt ingegaan op de aanwezigheid en normoverschrijdingen van gewasbeschermingsmiddelen. In hoofdstuk 6 Chloride is een overzicht gegeven van de hoogst gemeten chlorideconcentraties in het beheergebied. In hoofdstuk 7 Meer informatie zijn verwijzingen opgenomen naar bronnen met meer informatie over waterkwaliteit. In de Leeswijzer wordt meer uitleg gegeven over de werking en functionaliteit van deze rapportage. Vragen over deze rapportage kunt u sturen naar rapportage_waterkwaliteit@hhsk.nl Tekening: Jasper de Ruiter, Tringa paintings "],
["leeswijzer.html", "Leeswijzer", " Leeswijzer Elk hoofdstuk is op dezelfde wijze opgebouwd. Elk hoofdstuk benoemt als eerste puntsgewijs enkele van de belangrijkste resultaten. Vervolgens wordt er een korte introductie gegeven op het thema van het hoofdstuk. Daarna wordt het thema verder uitgewerkt aan de hand van diverse figuren. Deze rapportage kan op verschillende digitale apparaten worden gelezen, maar de rapportage wordt het beste weergegeven op een groot scherm. Navigatie Met de pijltjestoetsen kan door de rapportage worden gebladerd. Met de toets [S] kan de inhoudsopgave aan de zijkant worden verborgen of getoond. Met de toets [F] kan in de rapportage worden gezocht. In de menubalk (zie onderstaand screenshot) aan de bovenzijde kunnen een aantal instellingen worden gewijzigd1. Screenshot van de menubalk Interactiviteit Diverse kaarten en grafieken zijn interactief. Als dit het geval is dan wordt dit aangegeven in de tekst bij het figuur. Door met de muis over de figuren bewegen of te klikken wordt meer informatie getoond. HOME Deze menubalk is op sommige mobiele apparaten in sommige browsers niet zichtbaar hoewel de balk er wel is. De functionaliteit kan wel gebruikt worden door linksboven op het scherm te tikken.↩︎ "],
["toestand.html", "Hoofdstuk 1 Toestand waterkwaliteit - waterplanten", " Hoofdstuk 1 Toestand waterkwaliteit - waterplanten Het aantal wateren met planten onder water neemt de laatste jaren sterk af, vooral in de Krimpenerwaard. Het aantal wateren met veel kroos schommelt sterk, maar lijkt niet structureel te veranderen. In Schieland worden vaker bijzondere soorten waterplanten gevonden dan in de Krimpenerwaard. Introductie Waterplanten hebben een sleutelrol in het onderwaterleven (ecosysteem). Ze zorgen voor de productie van zuurstof in het water en vormen het leefgebied voor vissen en andere waterdieren. Door deze sleutelrol geven waterplanten een goede indicatie van de waterkwaliteit en de toestand van het leven onder water. De meeste planten hebben een positieve rol in het ecosysteem. Er zijn echter ook soorten, zoals kroos, die niet zo gunstig voor het water zijn. Kroos drijft op het water en kan grote delen van het water afdekken. Hierdoor is er onvoldoende licht voor andere waterplanten en is er minder zuurstofuitwisseling met de lucht. Planten onder water In figuur 1.1 is het aantal wateren waar waterplanten2 voorkomen te zien. Er is duidelijk te zien dat het aantal locaties met planten onder water afneemt. Deze afname is vooral in de Krimpenerwaard erg duidelijk. Het is aannemelijk dat dit te maken heeft met de opkomst van Amerikaanse rivierkreeften3. Figuur 1.1: De ontwikkeling van het aantal wateren met planten onder water in de Krimpenerwaard en in Schieland Kroos In figuur 1.2 is het aantal wateren waar veel kroos4 aanwezig is te zien. Het aantal wateren met veel kroos varieert sterk van jaar tot jaar. Het aantal wateren met veel kroos lijkt niet structureel te veranderen. Wateren met veel kroos worden vaker in de Krimpenerwaard aangetroffen dan in Schieland. Figuur 1.2: De ontwikkeling van het aantal wateren met veel kroos in de Krimpenerwaard en in Schieland Toestand waterplanten In figuur 1.3 is een overzicht van de aanwezigheid van verschillende groepen planten in de periode 2018-2020. Figuur 1.3: Overzicht van de begroeiing met waterplanten in de periode 2018-2020 De locaties waar bijzondere soorten zijn gevonden zijn te zien in figuur 1.4. Het is opvallend dat de wateren met bijzondere plantensoorten5 vooral in Schieland liggen. Figuur 1.4: Kaart met de locaties waar minstens één bijzondere waterplantensoort is aangetroffen in de periode 2018-2020 HOME Als grens voor wateren met waterplanten is aangehouden dat meer dan 5% van de oppervlakte met waterplanten begroeid moet zijn.↩︎ Het hoogheemraadschap heeft in 2020 geïnventariseerd waar Amerikaanse kreeften voorkomen. De rapportage over Amerikaanse Rivierkreeften is online te lezen.↩︎ Kroos bestaat uit kleine plantjes die los op het water drijven.↩︎ Tot de bijzondere soorten worden gerekend: fijn hoornblad, kransblad, brokkelig kransblad, breekbaar kransblad, gewoon kransblad, lidsteng, waterviolier, waterdrieblad, groot nimfkruid, glanswier, kleinhoofdig glanswier, buigzaam glanswier, puntdragend glanswier, sterkranswier, watergentiaan, spits fonteinkruid, klein fonteinkruid, plat fonteinkruid, glanzig fonteinkruid, puntig fonteinkruid, drijvend fonteinkruid, stomp fonteinkruid, doorgroeid fonteinkruid, fijne waterranonkel, stijve waterranonkel, grote waterranonkel, boomglanswier en groot boomglanswier.↩︎ "],
["krw.html", "Hoofdstuk 2 Ecologisch doelbereik", " Hoofdstuk 2 Ecologisch doelbereik Het hoogheemraadschap heeft 26 verschillende waterlichamen. Alleen voor de waterlichamen in de natuurgebieden is de hoogst mogelijke doelstelling haalbaar. De boezems en plassen voldoen grotendeels aan de KRW-doelstellingen. Vooral waterplanten en macrofauna in lijnvormige wateren voldoen nog niet aan de doelstellingen. Hier ligt de grootste opgave. Introductie De ecologische doelen voor het watersysteem komen voor een belangrijk deel voort uit de Europese Kaderrichtlijn Water. De Kaderrichtlijn Water (KRW) is een richtlijn die bedoeld is om de waterkwaliteit en ecologie te beschermen en te verbeteren. De KRW geeft richtlijnen voor de wijze waarop waterkwaliteitsdoelen vastgesteld moeten worden. Ook verplicht de KRW de Nederlandse overheden om voor 2027 alle zinvolle maatregelen te nemen om die doelen te bereiken. Hoewel de KRW geldt voor alle wateren worden de KRW-doelen alleen vastgesteld voor zogenaamde waterlichamen: dit zijn wateren die een bepaalde grootte hebben of een achterliggend gebied hebben van meer dan 10 vierkante kilometer6. In het gebied van het hoogheemraadschap zijn 26 waterlichamen aanwezig. De KRW-doelen worden bepaald op basis van het watertype van het water. Voor elk watertype is een standaard-doel vastgesteld, dit zijn zogenaamde ‘default-doelen’. Als het water functies of natuurlijke omstandigheden heeft die beperkend zijn voor de ecologie dan wordt de doelstelling naar beneden toe bijgesteld7. Hierdoor zijn de KRW-doelen haalbare doelen die door het treffen van de juiste maatregelen gehaald moeten kunnen worden. Er wordt per waterlichaam voor drie of vier kwaliteitselementen een KRW-doel vastgesteld: algen, waterplanten, macrofauna (waterdiertjes) en vissen. Ligging waterlichamen Op de kaart 2.1 is te zien waar de waterlichamen liggen. Figuur 2.1: Ligging van de waterlichamen (interactief) Doelen De KRW-doelen kunnen op basis van functies en omstandigheden aangepast worden (technische doelaanpassing). In figuur 2.2 is per waterlichaam te zien of en hoeveel de doelen naar beneden toe zijn aangepast ten opzichte van het standaard-doel (default). Het blauwe gedeelte toont de hoogte van het doel, het grijze gedeelte toont hoeveel het doel is aangepast8. Alleen in de natuurgebieden zijn de doelen niet aangepast. In alle andere wateren zijn de doelen in min of meerdere mate aangepast. Figuur 2.2: De hoogte van de doelstelling ten opzichte van de standaard-doelstelling. Het blauwe gedeelte toont de hoogte van het doel, het grijze gedeelte toont hoeveel het doel is aangepast. Deze doelstellingen gelden voor de periode 2022-2027 Opgave Uit de Kaderrichtlijn Water volgt de verplichting om de waterkwaliteit te verbeteren als deze niet voldoet aan de doelstelling. In figuur 2.3 is te zien in welke mate de waterlichamen voldoen aan de doelstellingen. Het blauwe gedeelte van de balk toont de huidige toestand ten opzichte van het doel, het oranje gedeelte toont het gat tussen de huidige toestand en het doel. Er is te zien dat de boezems en de plassen grotendeels voldoen aan de doelstellingen. De lijnvormige wateren voldoen vaak nog niet aan de doelstelling. Vooral op het gebied van waterplanten en macrofauna worden de gestelde doelen nog niet bereikt. Figuur 2.3: De toestand van de waterlichamen ten opzichte van de doelstelling. Het blauwe gedeelte toont de huidige toestand ten opzichte van het doel, het oranje gedeelte toont het gat tussen de huidige toestand en het doel. HOME De Kaderrichtlijn geldt voor alle wateren. Echter, uit praktische overwegingen worden vanuit de EU alleen doelen en maatregelen vereist voor de waterlichamen. Dit betekent echter niet dat deze waterlichamen belangrijker zijn of dat andere wateren minder belangrijk zijn.↩︎ Dit noemt men een technische doelaanpassing. Er zijn diverse geldige redenen om het KRW-doel aan te passen. Een veel voorkomende reden is dat het niet mogelijk is om het waterpeil te laten fluctueren omdat dat zou leiden tot wateroverlast. Een andere belangrijke reden is dat de natuurlijke achtergrondbelasting met nutriënten zo hoog is dat dit beperkend is voor de waterkwaliteit.↩︎ De doelen die hier worden gepresenteerd zijn de doelen die zijn bepaald voor de periode 2022-2027. Deze doelen zijn vastgesteld door het bestuur, maar er vind hierover nog een inspraakprocedure plaats. Hierdoor is het mogelijk dat sommige doelen nog wijzigen.↩︎ "],
["zwemwater.html", "Hoofdstuk 3 Zwemwater", " Hoofdstuk 3 Zwemwater De zwemwaterkwaliteit is overal goed of uitstekend. De zwemwaterkwaliteit voldoet op alle locaties aan de normen uit de EU Zwemwaterrichtlijn. De duur van de periode met waarschuwingen voor blauwalgen is de laatste jaren afgenomen. Introductie Het waterschap heeft zeven zwemwaterlocaties waarvan het grootste deel in Schieland ligt. De kwaliteit van zwemwater wordt beoordeeld op de hoeveelheid fecale bacteriën9 en blauwalgen. De doelstelling voor bacteriologische kwaliteit volgt uit de Europese Zwemwaterrichtlijn en is tenminste aanvaardbaar. Het streven is om overal aan de klasse goed of uitstekend te voldoen. De doelstelling voor blauwalgen is om in het geheel geen waarschuwingen te hebben. Bacteriologische kwaliteit Op de onderstaande kaart (figuur 3.1) is de ligging van de verschillende zwemlocaties te zien. De kleur van de iconen geeft de bacteriologische kwaliteit aan. De kwaliteit is getoetst over de periode 2017-2020. Figuur 3.1: Ligging van de zwemlocaties met de bacteriologische beoordeling (interactief) Blauwalgen In figuur 3.2 is te zien hoeveel dagen er tenminste een waarschuwing10 van kracht is geweest op één of meerdere zwemlocaties. Het totaal aantal dagen is het aantal dagen per locatie bij elkaar opgeteld. De blauwe balk geeft de situatie van het jaar 2020 weer. Figuur 3.2: Aantal dagen per zwemlocatie met tenminste een waarschuwing voor blauwalg (interactief) HOME Dit zijn bacteriën die afkomstig zijn uit de uitwerpselen van mens en dier.↩︎ Naast een waarschuwing wordt er soms ook een negatief zwemadvies afgegeven. Een negatief zwemadvies geeft een hoger waarschuwingsniveau aan en wordt afgegeven als er meer blauwalgen zijn. In de grafiek wordt het onderscheid tussen waarschuwingen en negatieve zwemadviezen niet getoond.↩︎ "],
["nutrienten.html", "Hoofdstuk 4 Nutriënten", " Hoofdstuk 4 Nutriënten De nutriëntenconcentraties verschillen sterk per type landgebruik De nutriëntenconcentraties zijn in het glastuinbouwgebied aanzienlijk hoger zijn dan in andere gebieden. De fosfaatconcentratie neemt over het algemeen af. In de plassen, waar de fosfaatconcentraties erg laag zijn, is er gemiddeld een lichte toename van fosfaat. De stikstofconcentratie is de laatste tien jaar vrijwel niet veranderd. Introductie Nutriënten (voedingsstoffen) zijn essentiële stoffen voor organismen. Te hoge nutriëntenconcentraties zorgen echter voor een eenzijdig ecosysteem en voor overlast door algen en kroos. Hoewel nutriënten essentieel zijn, komt het in de praktijk niet voor dat er te weinig nutriënten in het water zitten. De belangrijkste nutriënten zijn de stoffen fosfaat en stikstof. De doelstellingen voor fosfaat en stikstof zijn afhankelijk van het watertype. De concentraties van fosfaat en stikstof zijn vaak nog (veel) te hoog en zijn daardoor vaak beperkend voor de ecologische kwaliteit. In de onderstaande grafieken is de gemiddelde concentratie per jaar weergegeven per type landgebruik11. In de titel van elke grafiek wordt getoond of er sprake is van een trend12. De blauwe balk geeft de situatie van het jaar 2020 weer. Fosfaat In figuur 4.1 is te zien dat de hoogste fosfaatconcentraties in het glastuinbouwgebied worden gevonden. Hier is in de laatste 10 jaar echter ook duidelijk een dalende trend zichtbaar. In de weidegebieden worden ook relatief hoge fosfaatconcentraties gevonden. Dit wordt in de meeste gevallen veroorzaakt door een combinatie van bemesting en veenafbraak waarbij fosfaat vrijkomt. De plassen hebben gemiddeld de laagste fosfaatconcentraties. In de plassen is echter wel sprake van een stijgende trend. Figuur 4.1: Gemiddelde fosfaatconcentratie per type landgebruik per jaar. (interactief) Stikstof In figuur 4.2 is te zien dat er behoorlijk grote verschillen zijn in stikstofconcentratie tussen gebieden met verschillend landgebruik. Voor stikstof geldt, net als voor fosfaat, dat de hoogste concentraties gevonden worden in het glastuinbouwgebied, gevolgd door de weidegebieden. In tegenstelling tot fosfaat is er bij stikstof voor geen van de typen landgebruik een duidelijke trend zichtbaar. Figuur 4.2: Gemiddelde stikstofconcentratie per type landgebruik per jaar. (interactief) HOME Voor het type landgebruik zijn alleen de meest voorkomende typen opgenomen. Het type gras betreft zowel het veenweidegebied in de Krimpenerwaard als het veenweidegebied in Schieland. Onder het type boezem vallen de Rotte, de Ringvaart en de Vaart Bleiswijk.↩︎ De trend is bepaald met een Mann-Kendall trendtest. De test is uitgevoerd op de gemiddelde concentraties van de laatste 10 jaar. Als de p-waarde kleiner is dan 0,05 dan is het aannemelijk dat er sprake is van een echte trend.↩︎ "],
["gbm.html", "Hoofdstuk 5 Gewasbeschermingsmiddelen", " Hoofdstuk 5 Gewasbeschermingsmiddelen Het aantal verschillende gewasbeschermingsmiddelen dat wordt aangetroffen of dat de norm overschrijdt, lijkt weinig te veranderen. Sommige gewasbeschermingsmiddelen zoals fluopyram en carbendazim worden in vrijwel ieder monster aangetroffen. Het aantal normoverschrijdingen lijkt over het algemeen af te nemen. De meeste en ernstigste normoverschrijdingen worden gevonden in het glastuinbouwgebied. De afname van normoverschrijdingen in het glastuinbouwgebied stagneert sinds 2017 Introductie Gewasbeschermingsmiddelen, ook wel bekend als bestrijdingsmiddelen, zijn giftige stoffen die meestal bedoeld zijn om landbouwgewassen te beschermen tegen schade en ziektes. Als deze stoffen in het water terecht komen kunnen ze echter schadelijk zijn voor het leven onder water. In het water zijn meestal veel verschillende stoffen tegelijk aanwezig. Hierdoor is het mogelijk dat er een schadelijk effect optreedt terwijl de stoffen wel aan de normen voldoen. Daarom wordt er naar gestreefd dat deze milieuvreemde stoffen niet in het oppervlaktewater terecht komen. Er komen steeds nieuwe gewasbeschermingsmiddelen op de markt en ook worden er nieuwe meettechnieken ontwikkeld. Het meetpakket van gewasbeschermingsmiddelen verandert hierdoor soms een beetje. Het grootste deel van het meetpakket is echter sinds 2009 ongewijzigd. Het meetpakket bestaat uit ruim 200 verschillende stoffen. Het meetnet voor gewasbeschermingsmiddelen is toegespitst op de gebieden waar deze stoffen naar verwachting gebruikt worden. De nadruk van het meetnet ligt daarom op het glastuinbouwgebied13. Hoeveel gewasbeschermingsmiddelen In figuur 5.1 is te zien hoeveel gewasbeschermingsmiddelen er gemiddeld aanwezig zijn op de plekken waar onderzoek gedaan wordt. In de figuur is te zien dat het aantal verschillende stoffen dat wordt aangetroffen de laatste jaren wat toeneemt. Het aantal stoffen dat gemiddeld boven de normwaarde wordt aangetroffen neemt echter niet toe14. Figuur 5.1: Het aantal verschillende gewasbeschermingsmiddelen dat in een gemiddeld monster wordt aangetroffen en hoeveel stoffen gemiddeld boven de grens van de norm worden gemeten. (interactief) In figuur 5.2 is te zien hoeveel verschillende gewasbeschermingsmiddelen er jaarlijks worden aangetroffen of de norm overschrijden. Zowel in het aantal verschillende stoffen dat aanwezig is als die de norm overschrijden is in de laatste jaren geen duidelijke verandering te zien. Figuur 5.2: Het aantal verschillende normoverschrijdende en niet-normoverschrijdende gewasbeschermingsmiddelen dat wordt aangetroffen. (interactief) Veel voorkomende gewasbeschermingsmiddelen In figuur 5.3 is te zien welke stoffen het meest worden aangetroffen. Opvallend is dat de fungiciden15 fluopyram en carbendazim vrijwel altijd aanwezig zijn in het water. Hoewel deze stoffen bijna niet boven de norm worden aangetroffen is de alomtegenwoordigheid ervan wel zorgwekkend. De insecticide16 imidacloprid valt ook op: deze stof wordt niet alleen vaak aangetroffen, maar is ook in bijna de helft van alle monsters boven de normwaarde aanwezig. Figuur 5.3: De tien meest aangetroffen gewasbeschermingsmiddelen in 2020 Normoverschrijdingen Op elke onderzochte locatie kan elk afzonderlijk gewasbeschermingsmiddel worden getoetst aan de norm. Dit leidt tot een groot aantal toetsingen (aantal locaties x aantal stoffen). Bij een gedeelte van deze toetsingen wordt een overschrijding van de norm geconstateerd. Het percentage van de toetsingen met een normoverschrijding laat zien of het aantal normoverschrijdingen veranderd. In figuur 5.4 is de ontwikkeling van het percentage normoverschrijdingen weergegeven per type landgebruik. Er is te zien dat het percentage overschrijdingen over het algemeen afneemt. Het hoogste percentage overschrijdingen is te vinden in het glastuinbouwgebied. De overschrijdingen nemen in het glastuinbouwgebied sinds 2017 ook niet meer verder af. Figuur 5.4: Het percentage van alle toetsingen waar een overschrijding wordt geconstateerd per type landgebruik Vaak worden er meerdere gewasbeschermingsmiddelen tegelijk aangetroffen die de norm overschrijden. Om een indicatie te krijgen van de ernst hiervan, kunnen de normoverschrijdingen per stof op één locatie bij elkaar opgeteld worden. In figuur 5.5 is te zien dat de opgetelde overschrijdingen soms erg hoog zijn. De ernstigste normoverschrijdingen zijn gevonden in het glastuinbouwgebied. Figuur 5.5: De opgetelde normoverschrijding per locatie in 2020. De kleuren geven het type landgebruik bij de meetlocatie aan. Door op een balk te klikken is de top 5 van overschrijdende stoffen te zien. (interactief)Let op: de schaal is logaritmisch vanwege grote verschillen in overschrijdingsfactoren. Niet-toetsbare stoffen Voor sommige gewasbeschermingsmiddelen bestaat er (nog) geen norm. Als deze gewasbeschermingsmiddelen worden aangetroffen, dan kan niet worden beoordeeld hoe ernstig dat is. Van de niet-toetsbare stoffen wordt de insecticide cyantraniliprole het meest aangetroffen. Deze stof is onder andere giftig voor bijen. Het is wenselijk dat er voor cyantraniliprole snel een norm wordt vastgesteld. Tabel 5.1: Aangetroffen gewasbeschermingsmiddelen zonder norm Naam Aantal keer aangetroffen Soort stof Bijzonderheden Cyantraniliprole 6 Insecticide Giftig voor bijen 4-dimethylaminosulfotoluidide 1 Fungicide Afbraak product van tolylfluanide HOME In 2020 is er een gebiedsbrede screening uitgevoerd om controleren of deze verwachting juist is. Uit de screening blijkt dat gewasbeschermingsmiddelen vooral in het glastuinbouwgebied worden aangetroffen. In de Krimpenerwaard werden vrijwel geen gewasbeschermingsmiddelen aangetroffen.↩︎ Gewasbeschermingsmiddelen worden gewoonlijk getoetst per kalenderjaar. Van de metingen wordt dan, afhankelijk van de norm, het gemiddelde, maximale waarde of het 90-percentiel bepaald en vergeleken met een normwaarde. Afzonderlijke metingen zijn niet te toetsen. Een individuele meetwaarde kan wel vergeleken worden met de normwaarde. Als de meetwaarde hoger is dan de normwaarde geeft dat een indicatie dat de concentratie van dat gewasbeschermingsmiddel te hoog is.↩︎ Een fungicide is een stof die schimmels doodt.↩︎ Een insecticide is een stof die insecten doodt.↩︎ "],
["chloride.html", "Hoofdstuk 6 Chloride", " Hoofdstuk 6 Chloride In de Krimpenerwaard komen geen verhoogde chlorideconcentraties voor. In Schieland heeft ongeveer de helft van de meetpunten te maken met enige verhoging van de chlorideconcentratie. In Schieland zijn er jaarlijks enkele locaties waar hoge chlorideconcentraties kunnen leiden tot negatieve effecten. De chlorideconcentratie in 2020 is niet afwijkend ten opzichte van eerdere jaren. Introductie Chloride is een stof die van nature in het water voorkomt. Chloride bepaalt voor een belangrijk deel hoe zout het water is. Hoge chlorideconcentraties komen voor als het water wordt beïnvloed door brak grondwater of door zeewater. Als de chlorideconcentratie te hoog is dan kan dat schadelijk zijn voor planten en dieren die normaal in zoet water leven. Ook is water met hoge chlorideconcentraties niet meer geschikt voor agrarisch gebruik. In de Krimpenerwaard worden zelden verhoogde chlorideconcentraties gemeten. In Schieland komt op enkele plaatsen brak grondwater naar boven. Ook kan het rivierwater dat in Schieland wordt ingelaten hogere chlorideconcentraties hebben. In de zomer bepaalt het chloridegehalte van het rivierwater of er water uit de rivier kan worden ingelaten. Bij hoge chloridegehaltes in het rivierwater kan het moeilijk zijn om het beheergebied van voldoende goed water te voorzien. Als de chlorideconcentraties lager zijn dan 200 mg/l dan geeft dat geen beperkingen voor het agrarisch gebruik en geen effecten op de planten en dieren die er leven. Als de concentratie tussen de 200 en de 400 mg/l is dan zijn er geringe effecten te verwachten. Als de concentratie hoger is dan 400 mg/l dan zijn er negatieve gevolgen te verwachten van de verhoogde chlorideconcentratie. Chloridemetingen In figuur 6.1 is per meetpunt de hoogst gemeten chlorideconcentratie weergegeven, ingedeeld naar de bovengenoemde klassen. Per jaar is te zien welk aandeel van de meetpunten in welke klasse valt. Het aantal locaties met een hoge chlorideconcentratie is vrij stabiel. Dit betreft voornamelijk meetlocaties waar de chlorideconcentratie niet te sturen is: ze worden door zout grondwater beïnvloed of liggen in kleine geïsoleerde gebiedjes die in directe verbinding staan met de rivier. Figuur 6.1: De hoogste gemeten chlorideconcentratie per meetpunt in de periode 2011-2020 HOME "],
["meer-info.html", "Hoofdstuk 7 Meer informatie", " Hoofdstuk 7 Meer informatie Deze rapportage geeft een weergave van enkele waterkwaliteitsaspecten op hoofdlijnen. Er zijn nog veel meer gegevens en informatie beschikbaar. Hieronder wordt een overzicht gegeven van diverse andere informatiebronnen. Meetgegevens Alle meetgegevens van HHSK zijn te raadplegen en te downloaden via de website. Dit kan in de eerste plaats via de pagina Metingen Waterkwaliteit. Hier zijn alle fysisch-chemische en biologische gegevens te downloaden als .csv-bestanden. Voor het downloaden van grote hoeveelheden meetgegevens is de beste manier. Voor het raadplegen van fysisch-chemische meetgegevens is het gebruiksvriendelijker om gebruik te maken van de pagina Actuele Metingen. Via het tabblad Waterkwaliteit is zichtbaar op welke locaties waterkwaliteitsmetingen zijn uitgevoerd. Door op een punt te klikken is het mogelijk om meetgegevens in grafiekvorm te bekijken of als .csv-bestand te downloaden. Waterkwaliteitsrapportages Op de website van HHSK, op de pagina Waterkwaliteitsrapportages, zijn diverse rapportages over de waterkwaliteit te raadplegen: de jaarlijkse waterkwaliteitsrapportage; over gewasbeschermingsmiddelen en over de achtergronden van het waterkwaliteitsbeleid. Amerikaanse rivierkreeften Het hoogheemraadschap heeft in 2020 voor het eerst een gebiedsbreed onderzoek uitgevoerd naar het voorkomen van Amerikaanse Rivierkreeften. De resultaten van dit onderzoek zijn beschreven in deze rapportage Kaderrichtlijn Water Voor de Kaderrichtlijn Water worden zogenaamde factsheets gemaakt. Deze factsheets geven een overzicht van de toestand en doelstellingen voor de KRW-waterlichamen. Deze factsheets zijn te raadplegen via het Waterkwaliteitsportaal. Zwemwater Gedurende het zwemseizoen worden er regelmatig metingen uitgevoerd om de zwemwaterkwaliteit te bewaken. Op de website www.zwemwater.nl is altijd te zien of er op een zwemlocatie een waarschuwing van kracht is. Deze waarschuwingen zijn ook te raadplegen via de zwemwater-app. Deze app is via zwemwater.nl te downloaden. Bestrijdingsmiddelen Informatie over bestrijdingsmiddelen wordt landelijk verzameld en beschikbaar gesteld via de Bestrijdingsmiddelenatlas. De Bestrijdingsmiddelenatlas heeft een onderdeel regionaal waar (o.a.) informatie specifiek voor het beheergebied van HHSK te vinden is. De meest recent aangetroffen en overschrijdende bestrijdingsmiddelen in het beheergebied zijn te vinden via een rapport op de website van HHSK: Gewasbeschermingsmiddelen. HOME "],
["colofon.html", "Colofon", " Colofon Versie 1.0 Deze rapportage is gemaakt op 28 januari 2021. Deze rapportage wordt jaarlijks herzien. Vragen over en reacties op deze rapportage kunt u sturen naar rapportage_waterkwaliteit@hhsk.nl Opgesteld door: Hoogheemraadschap van Schieland en de KrimpenerwaardAfdeling Watersystemen Tekening voorzijde Jasper de Ruiter, Tringa paintings Kaarten Tenzij anders vermeld zijn de gebruikte achtergrondkaarten beschikbaar gesteld door: “Carto, under CC BY 3.0. Data by OpenStreetMap, under ODbL.” "],
["data-en-code.html", "A Data en code", " A Data en code Deze rapportage is gemaakt door middel computercode (R en Rmarkdown) hierdoor is deze rapportage volledig reproduceerbaar. De gebruikte code en de gebruikte data zijn beschikbaar via onderstaande link. Download hier de code en data van de waterkwaliteitsrapportage 2020 "]
]
