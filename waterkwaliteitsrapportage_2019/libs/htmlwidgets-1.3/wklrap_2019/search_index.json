[
["index.html", "Waterkwaliteitsrapportage 2019 Inleiding", " Waterkwaliteitsrapportage 2019 23 januari 2020 Inleiding De kwaliteit van het water wordt bepaald door een grote hoeveelheid processen. Deze processen zijn niet in alle wateren hetzelfde. Dat maakt het beschrijven en begrijpen van de waterkwaliteit ingewikkeld. Het is echter wel mogelijk om de toestand en de ontwikkelingen van het watersysteem op hoofdlijnen in beeld te brengen. Dat gebeurt in deze rapportage door een beperkt aantal belangrijke aspecten te beschrijven. Mogelijk geeft deze beschrijving aanleiding om verder te onderzoeken welke oorzaken leiden tot de getoonde waterkwaliteit. Deze rapportage krijgt jaarlijks een update. Afdeling Watersytemen Foto: Willem Kolvoort "],
["leeswijzer.html", "Leeswijzer Navigatie Interactiviteit", " Leeswijzer In deze rapportage is er voor gekozen om de toestand en ontwikkelingen zoveel mogelijk in figuren en tabellen weer te geven. De bedoeling is dat de figuren en tabellen voor zichzelf spreken. Aan het eind van ieder hoofdstuk wordt een korte samenvatting gegeven van de resultaten. Navigatie Met de pijltjestoetsen kan door de rapportage worden gebladerd Met de toets [S] kan de inhoudsopgave aan de zijkant worden verborgen of getoond Met de toets [F] kan in de rapportage worden gezocht. In de menubalk aan de bovenzijde kunnen een aantal instellingen worden gewijzigd. Deze menubalk is niet in alle browsers zichtbaar. Interactiviteit De meeste kaarten en grafieken zijn interactief. Hieronder staan een paar van de mogelijkheden. Interactieve kaarten Het is mogelijk om in- of uit te zoomen Het is mogelijk om de ondergrond aan te passen (kaart of luchtfoto) Het is mogelijk om op de icoontjes te klikken om aanvullende informatie te zien Interactieve grafieken Er wordt extra informatie getoond door met de muis over de grafiek te bewegen. Als de grafiek een legenda heeft kan een deel van de getoonde informatie verborgen worden door op de legenda te klikken. "],
["nutrienten.html", "Hoofdstuk 1 Nutriënten 1.1 Fosfor 1.2 Stikstof Samenvattend", " Hoofdstuk 1 Nutriënten Nutriënten (voedingsstoffen) zijn essentiële stoffen voor organismen. Te hoge nutriëntenconcentraties zorgen echter voor een eenzijdig ecosysteem en overlast door algen en kroos. De belangrijkste nutriënten zijn de stoffen fosfor en stikstof. De doelstellingen voor fosfor en stikstof zijn afhankelijk van het watertype. In de meeste situaties zijn de concentraties nu nog te hoog. In de onderstaande grafieken is de gemiddelde concentratie per jaar weergegeven per type landgebruik1. De blauwe balk geeft de situatie van het jaar 2019 weer. Door met de muis over de grafiek te bewegen is te zien hoe het jaar zich verhoudt tot de andere jaren. In de tabellen wordt getoond of er sprake is van een trend.2 1.1 Fosfor Figuur 1.1: Gemiddelde fosforconcentratie per type landgebruik per jaar. De jaren zijn gerangschikt naar de hoogte van de fosforconcentratie Tabel 1.1: Trends in de gemiddelde fosforconcentratie in de periode 2010 - 2019 Stof Landgebruik Trend Fosfor Glastuinbouw Dalende trend Fosfor Gras Geen trend Fosfor Stedelijk Geen trend Fosfor Plassen Geen trend Fosfor Boezem Dalende trend 1.2 Stikstof Figuur 1.2: Gemiddelde stikstofconcentratie per type landgebruik per jaar. De jaren zijn gerangschikt naar de hoogte van de stikstofconcentratie Tabel 1.2: Trends in de gemiddelde stikstofconcentratie in de periode 2010 - 2019 Stof Landgebruik Trend Stikstof Glastuinbouw Geen trend Stikstof Gras Geen trend Stikstof Stedelijk Geen trend Stikstof Plassen Geen trend Stikstof Boezem Geen trend Samenvattend In de figuren is te zien dat de nutriëntenconcentraties in het glastuinbouwgebied aanzienlijk hoger zijn dan in andere gebieden. In 2019 waren de stikstofconcentraties niet veel hoger of lager dan andere jaren. De fosforconcentraties waren in 2019 ten opzichte van eerdere jaren vrij laag. De fosforconcentratie in het glastuinbouwgebied neemt af. Dit geldt ook voor de boezem. Voor het type landgebruik zijn alleen de meest voorkomende typen opgenomen. Het type gras betreft zowel het veenweidegebied in de Krimpenerwaard als het veenweidegebied in Schieland. Onder het type boezem vallen de Rotte, de Ringvaart en de Vaart Bleiswijk.↩ De trend is bepaald met een Mann-Kendall trendtest. De test is uitgevoerd op de gemiddelde concentraties van de laatste 10 jaar. Als de p-waarde kleiner is dan 0,05 dan is het aannemelijk dat er sprake is van een echte trend.↩ "],
["chloride.html", "Hoofdstuk 2 Chloride Samenvattend", " Hoofdstuk 2 Chloride Chloride is een stof die van nature in het water voorkomt. Chloride bepaalt voor een belangrijk deel hoe zout het water is. Hoge chlorideconcentraties komen voor als het water wordt beïnvloed door brak grondwater of door zeewater. Als de chlorideconcentratie te hoog is dan kan dat schadelijk zijn voor planten en dieren die normaal in zoet water leven. Ook kunnen is water met hoge chlorideconcentraties niet meer geschikt voor agrarisch gebruik. In de Krimpenerwaard worden zelden verhoogde chlorideconcentraties gemeten. In Schieland komt op enkele plaatsen brak grondwater naar boven. Ook kan het rivierwater dat in Schieland wordt ingelaten hogere chlorideconcentraties hebben. In de zomer bepaalt het chloridegehalte van het rivierwater of er water uit de rivier kan worden ingelaten. Als de chlorideconcentraties lager zijn dan 200 mg/l dan geeft dat geen beperkingen voor het agrarisch gebruik of effecten op de planten en dieren die er leven. Als de concentratie tussen de 200 en de 400 mg/l is dan zijn er geringe effecten te verwachten. Als de concentratie hoger is dan 400 mg/l dan zijn er negatieve gevolgen te verwachten van de verhoogde chlorideconcentratie. In de onderstaande figuur is per meetpunt de hoogst gemeten chlorideconcentratie weergegeven, ingedeeld naar de bovengenoemde klassen. Per jaar is te zien welk aandeel van de meetpunten in welke klasse valt. Figuur 2.1: De hoogste gemeten chlorideconcentratie per meetpunt in de periode 2010-2019 Samenvattend In de Krimpenerwaard is eigenlijk nooit sprake van verhoogde chlorideconcentraties. In Schieland heeft ongeveer de helft van de meetpunten te maken met enige verhoging van de chlorideconcentratie. Ook zijn er in Schieland jaarlijks enkele locaties met chlorideconcentraties boven de 400 mg/l. De chlorideconcentratie in 2019 is niet afwijkend ten opzichte van eerdere jaren. "],
["zwemwater.html", "Hoofdstuk 3 Zwemwater 3.1 Bacteriologische kwaliteit 3.2 Blauwalgen Samenvattend", " Hoofdstuk 3 Zwemwater De kwaliteit van zwemwater wordt beoordeeld op de hoeveelheid fecale bacteriën3 en blauwalgen. De doelstelling voor bacteriologische kwaliteit volgt uit de Europese Zwemwaterrichtlijn en is tenminste aanvaardbaar. Het streven is om overal aan de klasse goed of uitstekend te voldoen. De doelstelling voor blauwalgen is om in het geheel geen waarschuwingen te hebben. 3.1 Bacteriologische kwaliteit Op de onderstaande kaart is de ligging van de verschillende zwemlocaties te zien. De kleur van de iconen geeft de bacteriologische kwaliteit aan. De kwaliteit wordt getoetst over de periode 2016-2019. Figuur 3.1: Ligging van de zwemlocaties met de bacteriologische beoordeling 3.2 Blauwalgen In de onderstaande figuur is te zien hoeveel dagen er een waarschuwing van kracht is geweest op één of meerdere zwemlocaties. Het aantal dagen is van alle locaties bij elkaar opgeteld. De blauwe balk geeft de situatie van het jaar 2019 weer. Door met de muis over de grafiek te bewegen is te zien om hoeveel zwemlocaties het gaat. Figuur 3.2: Aantal dagen met tenminste een waarschuwing voor blauwalg op de zwemlocaties Samenvattend De bacteriologische kwaliteit wordt op bijna alle locaties beoordeeld in de hoogste klasse. Er zijn geen locaties waar de bacteriologische kwaliteit niet goed is. Het aantal dagen met een waarschuwing voor blauwalgen is niet eerder zo laag geweest als in 2019. Dit zijn bacteriën die afkomstig zijn van uitwerpselen van mens en dier.↩ "],
["gewasbeschermingsmiddelen.html", "Hoofdstuk 4 Gewasbeschermingsmiddelen 4.1 Aanwezigheid gewasbeschermingsmiddelen 4.2 Normoverschrijdingen 4.3 Niet-toetsbare stoffen Samenvattend", " Hoofdstuk 4 Gewasbeschermingsmiddelen Gewasbeschermingsmiddelen, ook wel bekend als bestrijdingsmiddelen, zijn giftige stoffen die meestal bedoeld zijn om landbouwgewassen te beschermen tegen schade en ziektes. Er wordt naar gestreefd dat deze stoffen niet in het oppervlaktewater terecht komen. Er komen steeds nieuwe gewasbeschermingsmiddelen op de markt en ook worden er nieuwe meettechnieken ontwikkeld. Het meetpakket van gewasbeschermingsmiddelen verandert hierdoor soms een beetje. Het grootste deel van het meetpakket is echter sinds 2009 ongewijzigd. Het meetpakket bestaat uit ruim 200 verschillende stoffen. Het meetnet voor gewasbeschermingsmiddelen is toegespitst op de gebieden waar deze stoffen naar verwachting gebruikt worden. De blauwe balk geeft steeds de situatie van het jaar 2019 weer. 4.1 Aanwezigheid gewasbeschermingsmiddelen Gewasbeschermingsmiddelen horen niet thuis in het oppervlaktewater. Het aantal verschillende stoffen dat in totaal of gemiddeld per monster wordt aangetroffen is daarom een maat voor de verontreiniging met gewasbeschermingsmiddelen. Figuur 4.1: Het aantal verschillende aangetroffen gewasbeschermingsmiddelen in de periode 2009-2019 Figuur 4.2: Het gemiddeld aantal verschillende aangetroffen gewasbeschermingsmiddelen per monster in de periode 2009-2019 Figuur 4.3: Meest aangetroffen gewasbeschermingsmiddelen in 2019 4.2 Normoverschrijdingen Voor de meeste gewasbeschermingsmiddelen zijn er normen waaraan getoetst kan worden. Het aantal verschillende stoffen dat de normen overschrijdt en de mate waarin de normen worden overschreden geven een indicatie van het risico op schadelijke effecten op het ecosysteem. Vaak worden er meerdere gewasbeschermingsmiddelen tegelijk aangetroffen die de norm overschrijden. Om een indicatie te krijgen van de ernst hiervan, worden de normoverschrijdingen per locatie bij elkaar opgeteld. Het gemiddelde van al deze locaties geeft een beeld van de ontwikkeling van normoverschrijdingen in het beheergebied. Figuur 4.4: Het aantal verschillende normoverschrijdende gewasbeschermingsmiddelen in de periode 2009-2019 Figuur 4.5: Verloop van de gemiddelde gesommeerde normoverschrijding in de periode 2009-2019 N.B. In 2018 is eenmalig de stof deltamethrin aangetroffen en in 2019 de stof dichloorvos. Beide stoffen hebben een een zeer strenge norm. Het aantreffen van deze stoffen resulteert daarom in een zeer hoge overschrijdingsfactor. Deze twee incidenten verklaren de hoge waarden in 2018 en 2019. De grijze lijnen geven aan wat de waarde zonder deze incidenten zou zijn geweest. 4.3 Niet-toetsbare stoffen Voor sommige gewasbeschermingsmiddelen bestaat er (nog) geen norm. Als deze gewasbeschermingsmiddelen worden aangetroffen, dan kan niet worden beoordeeld hoe ernstig dat is. Figuur 4.6: Aangetroffen gewasbeschermingsmiddelen zonder norm Samenvattend Het aantal verschillende gewasbeschermingsmiddelen dat wordt aangetroffen neemt steeds meer toe. Dit beeld is zowel te zien in het totaal van aangetroffen gewasbeschermingsmiddelen als in het aantal stoffen dat gemiddeld per monster wordt aangetroffen. Een kanttekening daarbij is dat er steeds meer stoffen gemeten (kunnen) worden. Opvallend is dat er een behoorlijk aantal stoffen vaker wel dan niet wordt aangetroffen. Het aantal verschillende gewasbeschermingsmiddelen dat de normen overschrijdt neemt ook toe. Dit sluit aan bij de constatering dat er steeds meer verschillende middelen worden aangetroffen. De hoogte van de normoverschrijdingen was tot 2017 lager dan de jaren daarvoor. In 2018 en 2019 is de totale normoverschrijding veel hoger dan daarvoor. Deze toename kan echter voor een belangrijk deel worden toegeschreven aan twee incidenten. In 2019 is cyantraniliprole de enige stof die wel is aangetroffen maar niet aan een norm kan worden getoetst. "],
["meer-informatie.html", "Meer informatie Meetgegevens Waterkwaliteitsrapportages Kaderrichtlijn Water Zwemwater Bestrijdingsmiddelen", " Meer informatie Deze rapportage geeft een weergave van enkele waterkwaliteitsaspecten op hoofdlijnen. Er zijn nog veel meer gegevens en informatie beschikbaar. Hieronder wordt een overzicht gegeven waar meer informatie terug te vinden is. Meetgegevens Alle meetgegevens van HHSK zijn te raadplegen en te downloaden via de website. Dit kan in de eerste plaats via de pagina Metingen Waterkwaliteit. Hier zijn alle fysisch-chemische en biologische gegevens te downloaden als .csv-bestanden. Voor het downloaden van grote hoeveelheden meetgegevens is de beste manier. Voor het raadplegen van fysisch-chemische meetgegevens is het gebruiksvriendelijker om gebruik te maken van de pagina Actuele Metingen. Via het tabblad Waterkwaliteit is zichtbaar op welke locaties waterkwaliteitsmetingen zijn uitgevoerd. Door op een punt te klikken is het mogelijk om meetgegevens in grafiekvorm te bekijken of als .csv-bestand te downloaden. Waterkwaliteitsrapportages Op de website van HHSK, op de pagina Waterkwaliteitsrapportages, zijn diverse rapportages over de waterkwaliteit te raadplegen: de jaarlijkse waterkwaliteitsrapportage; over gewasbeschermingsmiddelen en over de achtergronden van het waterkwaliteitsbeleid. Kaderrichtlijn Water Voor de Kaderrichtlijn Water worden zogenaamde factsheets gemaakt. Deze factsheets geven een overzicht van de toestand en doelstellingen voor de KRW-waterlichamen. Deze factsheets zijn te raadplegen via het Waterkwaliteitsportaal. Zwemwater Gedurende het zwemseizoen worden er regelmatig metingen uitgevoerd om de zwemwaterkwaliteit te bewaken. Op de website www.zwemwater.nl is altijd te zien of er op een zwemlocatie een waarschuwing van kracht is. Deze waarschuwingen zijn ook te raadplegen via de zwemwater-app. Deze app is via zwemwater.nl te downloaden. Bestrijdingsmiddelen Informatie over bestrijdingsmiddelen wordt landelijk verzameld en beschikbaar gesteld via de Bestrijdingsmiddelenatlas. De Bestrijdingsmiddelenatlas heeft een subpagina die specifiek gaat over het beheergebied van HHSK. De meest recent aangetroffen en overschrijdende bestrijdingsmiddelen in het beheergebied zijn te vinden via een rapport op de website van HHSK: Gewasbeschermingsmiddelen. "]
]
