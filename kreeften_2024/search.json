[
  {
    "objectID": "index.html",
    "href": "index.html",
    "title": "Rapportage Kreeftenmonitoring 2024",
    "section": "",
    "text": "Samenvatting\nUitheemse rivierkreeften, vooral de Rode Amerikaanse Rivierkreeft, zijn schadelijk voor het ecosysteem en zorgen met hun gegraaf voor oeverafkalving en baggeraanwas. HHSK heeft in 2024 voor de vijfde keer gebiedsbreed onderzoek laten uitvoeren naar het voorkomen van uitheemse rivierkreeften.\nHet onderzoek is in mei uitgevoerd door op elke onderzoekslocatie 12 kreeftenkorven te plaatsen. Na een nacht is per soort het aantal kreeften geteld en gemeten. In totaal zijn er 122 locaties onderzocht.\nUit het onderzoek blijkt dat nog steeds vooral de Rode Amerikaanse Rivierkreeft veel voorkomt. Daarnaast zijn nog 3 andere soorten rivierkreeften aangetroffen. In de Krimpenerwaard zijn op alle locaties kreeften gevangen. In Schieland zijn op 38 van de 58 locaties kreeften gevangen. De hoeveelheid kreeften per locatie is in de Krimpenerwaard meestal groter dan in Schieland.\nIn Schieland zijn dit jaar in een vergelijkbaar gebied kreeften gevonden als in 2023. Ook de verspreiding in de Krimpenerwaard is vergelijkbaar met de eerdere jaren. Het onderzoek bevestigt dat de kreeften in een groot deel van het gebied aanwezig zijn. Gezien hun negatieve invloed op het watersysteem is dit zorgelijk. Het blijft daarom noodzakelijk om de ontwikkeling van de kreeften de komende jaren te blijven volgen.\n\n\n\nEen rode amerikaanse rivierkreeft",
    "crumbs": [
      "Samenvatting"
    ]
  },
  {
    "objectID": "01_Inleiding.html",
    "href": "01_Inleiding.html",
    "title": "1  Inleiding",
    "section": "",
    "text": "De Amerikaanse rivierkreeften komen oorspronkelijk niet in Nederland voor: ze zijn hier ontsnapt of vrijgelaten. Sinds een aantal jaar worden de kreeften op steeds meer plekken gezien. De Amerikaanse rivierkreeften hebben een negatieve invloed op het watersysteem. Ze graven in de oevers waardoor oevers afkalven en er meer bagger in de watergangen ontstaat. Ook zijn de kreeften echte alleseters: veel planten en dieren die van nature voorkomen worden door de kreeften opgegeten. Bij het zoeken naar voedsel woelen ze ook de bodem om, wat ongunstig is voor de waterplanten die er groeien. De kreeften planten zich snel voort, waardoor de hoeveelheid kreeften in korte tijd sterk kan toenemen. Kortom, kreeften kunnen een behoorlijk probleem voor de waterkwaliteit veroorzaken.\nDit onderzoek geeft meer inzicht in de verspreiding van de rivierkreeften. Met deze informatie krijgt HHSK meer inzicht waar de rivierkreeften de waterkwaliteit negatief beïnvloeden. Mogelijk helpt het ook om te begrijpen waarom de kreeften op sommige plaatsen wel of niet voorkomen. Dat kan vervolgens weer aanknopingspunten geven om maatregelen te nemen.\nHet onderzoek naar de verspreiding van rivierkreeften wordt sinds 2020 jaarlijks uitgevoerd. Deze monitoring vindt plaats op circa 450 locaties waarvan jaarlijks een derde deel wordt onderzocht.\n\nEr komen in Nederland verschillende soorten rivierkreeften voor. Op de zoekkaart die door Stichting EIS-Nederland (verbonden aan NCB Naturalis) worden de meest voorkomende soorten getoond. Als je een kreeft aantreft, is het met de zoekkaart mogelijk om op te zoeken welke soort het is.",
    "crumbs": [
      "<span class='chapter-number'>1</span>  <span class='chapter-title'>Inleiding</span>"
    ]
  },
  {
    "objectID": "02_Onderzoeksopzet.html",
    "href": "02_Onderzoeksopzet.html",
    "title": "2  Onderzoeksopzet",
    "section": "",
    "text": "Bemonstering\nHet onderzoek is uitgevoerd in mei. Per locatie zijn op een traject van 50 meter 12 kreeftenkorven met aas in het water geplaatst. De korven zijn in de middag geplaatst en de volgende ochtend weer opgehaald. Bij het ophalen van de korven is per soort het aantal kreeften geteld en is de lengte bepaald. Deze inspanning is voldoende om op een locatie een goed beeld van de hoeveelheid kreeften te krijgen. Als er met deze methode geen kreeften worden gevangen dan is het ook bijna zeker dat er op die locatie geen kreeften voorkomen.\nHet volledige bemonsteringsprotocol kan hier worden gedownload.",
    "crumbs": [
      "<span class='chapter-number'>2</span>  <span class='chapter-title'>Onderzoeksopzet</span>"
    ]
  },
  {
    "objectID": "02_Onderzoeksopzet.html#bemonstering",
    "href": "02_Onderzoeksopzet.html#bemonstering",
    "title": "2  Onderzoeksopzet",
    "section": "",
    "text": "Een ondiepe watergang met kreeftenkorven\n\n\n\n\n\n\n\nEen Rode Amerikaanse Rivierkreeft wordt opgemeten",
    "crumbs": [
      "<span class='chapter-number'>2</span>  <span class='chapter-title'>Onderzoeksopzet</span>"
    ]
  },
  {
    "objectID": "02_Onderzoeksopzet.html#onderzoekslocaties",
    "href": "02_Onderzoeksopzet.html#onderzoekslocaties",
    "title": "2  Onderzoeksopzet",
    "section": "Onderzoekslocaties",
    "text": "Onderzoekslocaties\nDe onderzoekslocaties voor het onderzoek naar kreeften liggen verspreid over het gehele beheergebied. De onderzoekslocaties zijn dezelfde locaties waar jaarlijks de vegetatie wordt onderzocht. Hierdoor is het mogelijk om te onderzoeken welke relatie er is tussen de kreeften en de waterplanten. In 2024 waren er 147 locaties gepland.\nOm onderzoek naar kreeften te mogen uitvoeren is het nodig om toestemming te ontvangen van de visrechthebbende1. Dit is de eigenaar van het water of iemand die het visrecht huurt. Om toestemming te krijgen zijn alle visrechthebbenden schriftelijk benaderd om toestemming te krijgen. Iedereen die reageerde heeft toestemming gegeven. Voor 19 locaties is echter geen reactie ontvangen. Hierdoor was het niet mogelijk om hier onderzoek uit te voeren. Op 6 locaties was om praktische redenen niet mogelijk onderzoek te doen. Uiteindelijk zijn er 122 locaties onderzocht.\nOp de onderstaande kaart is te zien voor welke locaties toestemming is ontvangen. Er zijn meetlocaties in ons hele beheergebied.",
    "crumbs": [
      "<span class='chapter-number'>2</span>  <span class='chapter-title'>Onderzoeksopzet</span>"
    ]
  },
  {
    "objectID": "02_Onderzoeksopzet.html#footnotes",
    "href": "02_Onderzoeksopzet.html#footnotes",
    "title": "2  Onderzoeksopzet",
    "section": "",
    "text": "schaaldierrecht of totaal visrecht↩︎",
    "crumbs": [
      "<span class='chapter-number'>2</span>  <span class='chapter-title'>Onderzoeksopzet</span>"
    ]
  },
  {
    "objectID": "03_Resultaten.html",
    "href": "03_Resultaten.html",
    "title": "3  Vangsten 2024",
    "section": "",
    "text": "Totaal vangsten\nIn de onderstaande figuur is per locatie weergegeven hoeveel kreeften er gevangen zijn.1 Op alle 64 locaties in de Krimpenerwaard zijn uitheemse rivierkreeften gevonden. In Schieland zijn op 38 van de 58 locaties (65%) kreeften aangetroffen.\nDe grootste aantallen kreeften zijn aangetroffen in het noordwesten van de Krimpenerwaard. Aan de zuidoostkant van de Krimpenerwaard en in het westen van Schieland waren de aantallen kleiner. Het grootste aantal kreeften op één locatie was 153 in de Krimpenerwaard, en 78 in Schieland.",
    "crumbs": [
      "<span class='chapter-number'>3</span>  <span class='chapter-title'>Vangsten 2024</span>"
    ]
  },
  {
    "objectID": "03_Resultaten.html#vangsten-per-soort",
    "href": "03_Resultaten.html#vangsten-per-soort",
    "title": "3  Vangsten 2024",
    "section": "Vangsten per soort",
    "text": "Vangsten per soort\nIn het gebied zijn dit jaar vier soorten uitheemse rivierkreeften gevonden. De Gevlekte, Gestreepte, Geknobbelde, en Rode Amerikaanse Rivierkreeft. Van deze vier soorten is de Rode Amerikaanse Rivierkreeft verreweg het meest gevonden. Deze is op 98 van de 122 locaties (80%) met kreeften gevonden. De overige soorten zijn respectievelijk 9, 8, en 2 keer gevonden, meestal in lage aantallen. Op 11 locaties zijn twee verschillende soorten aangetroffen en op één meetpunt zijn drie soorten gevonden.\n\n\n\n\n\n\n\n\n\nDe Rode Amerikaanse Rivierkreeft komt niet alleen op de meeste locaties voor, maar heeft ook de grootste aantallen per locatie, tot maximaal 153 exemplaren. Aantallen tussen de 10 en de 50 komen het meest voor. De Gestreepte Amerikaanse Rivierkreeft is met maximaal 12 exemplaren gevonden. Op de meeste locaties zijn er slechts enkele kreeften aangetroffen. Van de Geknobbelde en Gevlekte Amerikaanse Rivierkreeft zijn met 1 tot 2 kreeften de laagste aantallen gevangen.",
    "crumbs": [
      "<span class='chapter-number'>3</span>  <span class='chapter-title'>Vangsten 2024</span>"
    ]
  },
  {
    "objectID": "03_Resultaten.html#footnotes",
    "href": "03_Resultaten.html#footnotes",
    "title": "3  Vangsten 2024",
    "section": "",
    "text": "De vangsten per locatie per soort zijn ook opgenomen in bijlage 1 Vangsten per locatie↩︎",
    "crumbs": [
      "<span class='chapter-number'>3</span>  <span class='chapter-title'>Vangsten 2024</span>"
    ]
  },
  {
    "objectID": "04_Ontwikkeling.html",
    "href": "04_Ontwikkeling.html",
    "title": "4  Ontwikkelingen in de tijd",
    "section": "",
    "text": "Verspreiding door de jaren\nIn 2024 is het verspreidingsonderzoek voor de vijfde keer uitgevoerd1. In de Krimpenerwaard zijn de kreeften wijdverspreid, en worden er op veel locaties 10-40 kreeften gevonden. In Schieland worden op minder locaties kreeften gevonden en zijn de aantallen kleiner. In Schieland zijn vooral langs de Hollandse IJssel en langs de noordkant kreeften aanwezig. De verspreiding van kreeften in het hele beheergebied is vergelijkbaar met 2023. Sinds 2020 is het aantal kreeften toegenomen en komen ze ook in een groter gebied voor.\nNiet alle soorten komen even vaak voor. De Gestreepte en Gevlekte Amerikaanse Rivierkreeft zijn allebei relatief weinig aangetroffen. De Gevlekte en Gestreepte rivierkreeften zijn in een vergelijkbaar gebied gevonden als in 2023. De Geknobbelde Amerikaanse Rivierkreeft wordt op weinig plekken gevonden. Dit jaar zijn ze weer op 2 meetpunten aangetroffen, maar wel op andere plekken dan in eerdere jaren.",
    "crumbs": [
      "<span class='chapter-number'>4</span>  <span class='chapter-title'>Ontwikkelingen in de tijd</span>"
    ]
  },
  {
    "objectID": "04_Ontwikkeling.html#verspreiding-door-de-jaren",
    "href": "04_Ontwikkeling.html#verspreiding-door-de-jaren",
    "title": "4  Ontwikkelingen in de tijd",
    "section": "",
    "text": "Invloed op planten\nKreeften hebben een negatieve invloed op het voorkomen van waterplanten. Als er op een locatie meer dan 20 kreeften worden gevangen dan blijkt uit onderzoek dat er dan geen onderwaterplanten meer voorkomen. Op de onderstaande kaart is weergegeven op welke locaties meer dan 20 kreeften zijn gevangen. In de Krimpenerwaard zijn op veel plekken meer dan 20 kreeften gevangen. In de Krimpenerwaard is de hoeveelheid onderwaterplanten ook sterk afgenomen2. In Schieland zijn vooral op enkele plekken langs de Hollandse IJssel meer dan 20 kreeften gevangen.",
    "crumbs": [
      "<span class='chapter-number'>4</span>  <span class='chapter-title'>Ontwikkelingen in de tijd</span>"
    ]
  },
  {
    "objectID": "04_Ontwikkeling.html#vergelijking-2021-en-2024",
    "href": "04_Ontwikkeling.html#vergelijking-2021-en-2024",
    "title": "4  Ontwikkelingen in de tijd",
    "section": "Vergelijking 2021 en 2024",
    "text": "Vergelijking 2021 en 2024\n\nMeetpunten\nIn 2024 is de monitoring voor de vijfde keer gedaan. Dit jaar zijn dezelfde meetpunten geselecteerd voor het onderzoek als in 2021. Hierdoor kan nu ook gekeken worden naar de verschillen tussen jaren op dezelfde meetpunten. Door verschil in de toestemmingen zijn voor een deel andere meetpunten bemonsterd. In 2021 was er toestemming voor 125 meetpunten, in 2024 voor 127 meetpunten. In totaal is er nu data voor 136 meetpunten, waarvan 105 meetpunten in beide jaren zijn bemonsterd. Ten opzichte van 2021 zijn er in 2024 op meer meetpunten kreeften gevonden.\n\n\n\n\n\n\n\n\n\n\n\nVerspreiding\nIn vergelijking met 2021 is de verpreiding in 2024 toegenomen. Vooral in het noordoosten van de Krimpenerwaard en het noorden van Schieland komen zijn meer kreeften gevonden. In Schieland zijn er in 2024 op 22 locaties kreeften gevonden waar in 2021 nog geen kreeften zijn gevangen. In de Krimpenerwaard was dat op 6 locaties.\n\n\n\n\n\n\n\n\n\n\n\nVangsten per jaar\nOp de individuele meetpunten is gekeken naar de verschillen in vangsten. Zoals genoemd kon niet voor alle meetpunten de vergelijking worden gemaakt. Op 105 meetpunten is in beide jaren data verzameld. De verschillen tussen de jaren zijn groot. Op enkele meetpunten in de Krimpenerwaard is zijn minimaal 70 kreeften meer gevangen dan in 2021. Op een plek nam het toe van 11 naar 153. Dat was ook verreweg de grootste vangst van 2024. De gemiddelde vangst per meetpunt is ook toegenomen. In 2021 werden gemiddeld 24 kreeften per meetpunt gevangen. In 2024 waren dit 36 kreeften per meetpunt.",
    "crumbs": [
      "<span class='chapter-number'>4</span>  <span class='chapter-title'>Ontwikkelingen in de tijd</span>"
    ]
  },
  {
    "objectID": "04_Ontwikkeling.html#footnotes",
    "href": "04_Ontwikkeling.html#footnotes",
    "title": "4  Ontwikkelingen in de tijd",
    "section": "",
    "text": "De vangsten per locatie per soort zijn ook opgenomen in bijlage 2 Vangsten per locatie - alle jaren↩︎\nDe afname van waterplanten wordt besproken in de jaarlijkse waterkwaliteitsrapportage.↩︎",
    "crumbs": [
      "<span class='chapter-number'>4</span>  <span class='chapter-title'>Ontwikkelingen in de tijd</span>"
    ]
  },
  {
    "objectID": "06_Conclusie.html",
    "href": "06_Conclusie.html",
    "title": "5  Conclusie",
    "section": "",
    "text": "Er zijn in 2024 vier verschillende soorten uitheemse kreeften gevonden, waarvan de Rode Amerikaanse Rivierkreeft het meest talrijk is. Het is duidelijk dat de kreeften in de hele Krimpenerwaard voorkomen. In Schieland komen ze op 65% van de locaties voor. De meeste kreeften zijn in het midden en noorden van de Krimpenerwaard gevonden. In Schieland zijn de kreeften voornamelijk langs de randen aangetroffen en in kleinere aantallen.\nDe verspreiding van de Rode Amerikaanse Rivierkreeft is in 2024 grotendeels hetzelfde als in 2023. Sinds 2022 is de verspreiding aan de noordkant van Schieland was toegenomen. Deze bredere verspreiding is in 2024 weer te zien. De Gestreepte en de Gevlekte Amerikaanse Rivierkreeft zijn in iets andere gebieden gevonden, maar op een vergelijkbaar aantal locaties als in eerdere jaren. De Geknobbelde Amerikaanse Rivierkreeft is ook weer gevonden, maar wel op andere locaties.\nIn 2024 zijn 105 locaties onderzocht die ook in 2021 zijn onderzocht. De vergelijking van het onderzoek tussen deze jaren laat zien dat er in het algemeen een toename is van kreeften. In Schieland is de toename vooral te zien langs de noordkant en langs de Hollandse IJssel.\nHet is duidelijk dat de kreeften op veel plaatsen voorkomen. De aanwezigheid van kreeften is iets om rekening mee te houden. De komende jaren zullen wij het onderzoek blijven herhalen. Hiermee kunnen wij de verspreiding van de kreeften in ons gebied blijven volgen. De kennis over de aanwezigheid van kreeften kan gebruikt worden om rekening mee te houden in ons beleid en onze werkzaamheden.",
    "crumbs": [
      "<span class='chapter-number'>5</span>  <span class='chapter-title'>Conclusie</span>"
    ]
  },
  {
    "objectID": "08_Colofon.html",
    "href": "08_Colofon.html",
    "title": "Colofon",
    "section": "",
    "text": "Deze rapportage is gemaakt op 21 oktober 2024.\nVragen over en reacties op deze rapportage kunt u sturen naar rapportage_waterkwaliteit@hhsk.nl\nOpgesteld door:\nHoogheemraadschap van Schieland en de Krimpenerwaard\nAfdeling Watersystemen\nFoto voorzijde\nDe foto op de eerste pagina is een Rode Amerikaanse Rivierkreeft gemaakt door Bram Koese van Stichting EIS Nederland.\nKaarten\nTenzij anders vermeld zijn de gebruikte achtergrondkaarten beschikbaar gesteld door: “Carto, under CC BY 3.0. Data by OpenStreetMap, under ODbL.”",
    "crumbs": [
      "Colofon"
    ]
  },
  {
    "objectID": "09_Bijlage_1.html",
    "href": "09_Bijlage_1.html",
    "title": "Bijlage 1",
    "section": "",
    "text": "Vangsten per locatie - 2024\nDe vangsten per locatie kunnen hieronder geraadpleegd worden met een interactieve kaart en een interactieve tabel.\n\nDe kaart kan worden in- en uitgezoomd.\nDe ondergrond kan worden vervangen door een luchtfoto.\nKlik op een meetlocatie te klikken om te zien hoeveel kreeften er op de betreffende locatie zijn gevangen.\nDe tabel kan worden gesorteerd door op de kolomkoppen te klikken.\nDe gegevens uit de tabel kunnen worden geëxporteerd met de knoppen die onder de tabel staan.",
    "crumbs": [
      "Bijlage 1"
    ]
  },
  {
    "objectID": "09_Bijlage_2.html",
    "href": "09_Bijlage_2.html",
    "title": "Bijlage 2",
    "section": "",
    "text": "Vangsten per locatie - alle jaren\nDe vangsten per locatie kunnen hieronder geraadpleegd worden met een interactieve kaart.\n\nDe kaart kan worden in- en uitgezoomd.\nDe ondergrond kan worden vervangen door een luchtfoto.\nDe data kan per jaar worden aan- en uitgezet.\nKlik op een meetlocatie om te zien hoeveel kreeften er in een jaar op de betreffende locatie zijn gevangen.\nIn 2021/2023, en 2021/2024 zijn dezelfde meetpunten gebruikt. De stippen hiervan liggen over elkaar.\nDe tabel kan worden gesorteerd door op de kolomkoppen te klikken.\nDe gegevens uit de tabel kunnen worden geëxporteerd met de knoppen die onder de tabel staan.",
    "crumbs": [
      "Bijlage 2"
    ]
  }
]